---
title: "Spoznanje, verjetje in Jupitrove lune"
date: "2014-11-03T17:30:32.169Z"
category: "theory"
tags: ["zgodovina znanosti", "kopernikanski obrat" ]

---

>»Ko bi bilo, v neki katastrofi, vse znanstveno spoznanje uničeno in za naslednjo generacijo bitij ohranjen le en stavek, kakšen stavek bi vseboval največ informacij v najmanj besedah? Sam verjamem, da je atomistična hipoteza (ali atomistični fakt, kakorkoli že), da so vse stvari narejene iz atomov – majnih delcev, ki se gibljejo sem ter tja v neprestanem gibanju, se privlačijo, ko so oddaljeni z majhno razdaljo, a se odbijajo, če so stisnjeni drug v drugega. Videli boste, da je v tem enem stavku ogromna količina informacije o svetu, če le uporabimo malo domišljije in mišljenja.«

  Richard Feyman retorično postavi hipotezo atomizma kot bistvene vsebine znanosti, postavi jo slučajno v predgovoru svojih predavanj, ki predstavijo in razvijejo njeno vsebino, a bolj kot vsebina te hipoteze, nas bo zanimal odnos resnice, ki ga izdaja njeno postavljanje. Feyman pripada generaciji, ki za temeljna stebra zahodne civilizacije šteje tako znanost kot religijo; osnovo znanosti opredeli kot ponižnost intelekta, ki lahko prepozna neznano kot neznano, osnovo krščanstva, kot ljubezen do vseh ljudi, ponižnost duha. Stebri cvilizacije sestavljajo tradicionalni sistem kulture, sistem različnih neprekrivajočih se območij človeške dejavnosti, njihova avtonomija pa je utemeljena na različnih smotrih, ki vodijo različne prakse spoznanja, etike, umetnosti in religije. A stebri se krhajo in današnjemu duhu znanosti se zdi takšna ponižnost že skoraj tuja, pred kratkim je namreč postal določen kot ateizem in se tako zdi nezdružljiv z resnico religije, stebra pa sta si postala tako različna, da kaže, kot da ne moreta več podpirati iste civilizacije. Razlike med sferami religije, zananosti in filozofije izginjajo, kar sproža nelagodje religioznih, nestrpnost znanstvenikov in ogorčenje filozofov, a lahko služijo kot nov moment osvetlitve razmerja med verovanjem in spoznanjem. Feymanovo slučajno pripombo, je potrebno razumeti kot nehoten, a vseeno uporaben izraz nekega odnosa do resnice nasploh, ki ga razumemo kot odnos ironije. Da ocenimo resnico hipoteze Feymanovega stavka in tega ironičnega odnosa spoznanja in verovanja, na katerega se danes pogosto normativno sklicuje kot na zlato dobo, na srečo ne potrebujemo apokaliptične katastrofe, ki bi uničila vse
znanstveno spoznanje – vse kar je potrebno, je da svoj pogled obrnemo v čas, ko to še ni obstajalo.

##1. Sporočilo medičejskih zvezd
 
Zgodba hipoteze atomizma je stara, saj je ta starejša od zahodne civilizacije, starejša od filozofije, morda starejša od grštva; njen napol mitološki avtor je feničan Mochus iz časov trojanske vojne, za katerega je Newton mislil, da je biblični Mojzes, bolj znana vira pa sta Leukip in njegov učenec Demokrit iz petega stoletja p.n.š.. Hipotezo v splošno anti-metafizično skeptično in empiristično paradigmo razv ije Epikur in preden izgine v stoletjih teme evropske teokracije, o njej pesni rimljan Lukrecij. Po razpadu zahodnega rimskega imperija, se razvije srednjeveška sholastična slika sveta, ki se prične krhati že z renesančno vrnitvijo k antičnim avtorjem, ki oblikuje paradigmo aristoteljanskega naravoslovja in ptolemejske kozmologije. Propad tega naravoslovja s seboj prinese propad sredstev sholastične organizacije spoznanja, kar omogoči, da se hipoteza atomizma vrne na oder intelektualne zgodovine, tokrat zma goslavno.
Znanstvena revolucija, je precej zavajajoča oznaka spremembe duha tistega časa, ne dogaja se namreč ne kot revolucija ne kot znanost. Njen negativni smisel ustreza propadu prejšnje slike sveta, ter njenega tipa spoznavanja. Leto1543, ki se običajno šteje kot leto pričetka znanstvene revolucije, izideta O delovanju človeškga telesa , zbornik anatomskih predavanj Andreasa Vesailusa in O kroženjih nebesnih krogel Nikolaja Kopernika. Slednja, ker fizika igra osrednjo vlogo v začetni formaciji znanosti, postane nosilno delo znanstvene revolucije, Kopernikov obrat iz geocentrične v heliocentrično astronomijo, pa mitološki obrat, ki prične znanost samo. Ker o sodobnem smislu znanosti govorimo lahko le od 19. stoletja dalje, in se znanost povsem loči od filozofije šele v prvi polovici 20. stoletja, je tisto, kar obravnavamo pod imenom znanost, filozofija narave, ki ni ločena od ostale filozofije. Scientia, ki pomeni aristoteljansko nujno, gotovo spoznanje silogizmov, v tej dobi postopno dobi novo utemeljitev in razširi polje naravoslovja. V časih začetkov sodobne znanosti trodelni konglomerat takratnega standardnega modela sestavlja ptolemejska astronomija, aristoteljanska kozmologija in krščanstvo, ker pa gre za sestav tako različnih idej, se v nj ihovi sintezi pojavljajo protislovja. Naloga sholastike je odprava teh protislovij in teoretsko delo sinteze konsistentnega polja resnice, ki ji avtoriteta Cerkve služi kot kriterij pravega spoznanja. Scientia, je pred revolucijo razumljena tako, da le nujne resnice tvorijo spoznanje, ta nujnost pa je navezana na avtoriteto sholastičnih raziskovalcev in Cerkve. Kot so se univerze počasi oblikovale iz samostanov, se je znanost oblikovala iz sholastike, a najprej prek negacije, saj so postajale nezadostnosti shloastike vedno bolj prisotne v refleksiji. Srednjeveška obuditev aristoteljanstva je spodbudila raziskovanje, a za oblikovanje zananosti, je bila nujna tudi njegova krščanska recepcija, teološka utemeljitev, ki odpre prostor naravoslovne spekulacije, ta pa z novimi sredstvi tiska in teleskopa, pričenja oblikovati nove smotre spoznanja. Matematična astronomija je v tem času obravnavana kot koristen pripomoček, nižja znanost, ki nima dosti opraviti z resnico. Empirična
opazovanja planetov so zapisana na pl
anetarnih tabelah, ki omogočajo računanje in napovedovanje gibanja planetov, iz koristnega pripomočka, pa se v znanstveni revoluciji spremeni v modus spoznanja resnice. Teologija sprva sama ustvari zunanjost, ki omogoči naravoslovne tipe hipotez, ki niso skladne z dogmo; ker je bog vsemogočen, bi lahko svet ustvaril tudi drugače, torej ne tako kot je in kakor je razodet ali spoznan takrat. Kljub temu, oziroma prav zato, ker hipoteza nima ničesar z resnico faktov, lahko smiselno govorimo o drugačnih mehanizmih nekega drugega sveta. Oblikuje se raba hipotetičnosti v naravoslovju, ki je bila pred tem le stvar matematike – fikcija odpre prvi prostor naravoslovja, prostor možnih, lažnih svetov, resnični svet faktov, pa je domena ortodoksije. Ko teolog Andreas Osiander napiše predgovor Kopernikovi razpravi O kroženju, v kateri je obnovljena hipoteza heliocentrizma, predstavi hipotezo kot koristen pripomoček računanja in napovedi, preprostost razlage pomeni predvsem njeno uporabnost in tako umiri pretestantsko r ecepcijo razprave. Ker je hipoteza heliocentrizma sprva precej neznana, si za njeno popularizacijo prizadeva eden izmed redkih kopernikancev, Galileo Galilei. Iz revščine in anonimnosti matematika, se na položaj dvornega filozofa Medičejcev Galileo povzpne z Zvezdnim sporočilom , ki izide leta 1610. V Sporočilu svetu predstavi svoja nova odkritja s teleskopom; gorato površino naše lune, nove zvezde in pa Medičejske zvezde, za katere se zdi, da krožijo okrog Jupitra. Odkritji lun Jupitra, ki jih skoraj sočasno odkrije Simon Marius, ter lunine površine, pa še nista zadostna dokaza proti ptolemajskemu geocentrizmu, neposredno namreč nasprotujeta le aristoteljanskima kozmološkima tezama: odkritje pokvarljive površina Lune je fakt, ki utemelji nasprotovanje razliki med večnim supralunarnim in pokvarljivim sublunarnim svetom, odkritje lun Jupitra, pa tezi enega samega središča vesoljnega gibanja. Pojavljajo se novi koščki mozaika, ki jih sholastika ne more vključiti v spoznanje, šele Newtonova splošna teorija gravitacije, pa je razlaga, ki jih poenoti v novo, pozitivno teorijo, a prepreke na poti so mnogotere.
 
Zloglasni spor med Galileom in Cerkvijo, ki predstavlja vsebino današnje znanstvene mitologije, je že ko se dogaja, spor mešanja mej območij znanosti in religije in pomeni, ko postane slaven, krhanje občutljivega ravnovesja duha. Za današnji pogled je jabolko spora heliocentrizem, vsebina novega spoznanja, a ko si spor ogledamo pobližje opazimo, da je empirična vsebina nepomembna, dotakne pa se epistemološke problematike. Galilejev znanec kardinal Maffeo Barberini, Galilejev znanec, se z njim večkrat zapleta v polemike o znanstvenih vprašanjih in se rad ukvarja z znanstvenimi hipotezami. Ko Galileo postane slaven, pridobi mesto dvornega filozofa medičejcev, zato na dvoru pogosto zabava večerne goste z intelektualnimi polemikami. Kardinal Galileju svetuje, naj ne zagovarja resnice kopernikanstva in se zadovolji z njeno hipotetično rabo, kot se spodobi za ponižnega matematika, Galileo pa se ne more držati nasvetov, faze Venere namreč odkrije že leto, ko izda Zvezdno sporočilo, to odkritje pa mu zadostuje za dokaz heliocentrizma. Svojo slavo skuša vnovčiti in se skuša vpisati v zgodovino, kot tisti, ki je iz kopernikanske hipoteze napravil dejstvo. Ko Barberini postane papež Urban VIII, Galileju dovoli izdajo knjige o kopernikanstvu, a le če govori tako o razlogih za in proti hipotezi. Galileo se mu oddolži tako, da papeževe lastne teze in pomisleke, v knjigi Dvogovor o dveh glavnih svetovnih sestavih, Ptolemejevem in Kopernikovem, zastopa Simplicio. Galileo se norčuje iz papeža in sam skuša reinterpretirati Biblijo tako, da je ta v skladu s kopernikanstvom, oboje se v času protireformacije izkaže za precej slabo potezo. Gelileo dobi obsodbo hišnega pripora in naročeno mu je, naj ne trdi, da je kopernikanska hipoteza fakt, dovoljeno pa, da se še naprej ukvarja z njo kot s hipotezo. Škandal poskrbi za ostrejše nasprotovanje kopernikanstvu, ter njegovo delno in začasno cenzuro, a škandali popularizirajo svojo vsebino
.
Teologi Galileu zatrdijo, da bo Cerkev seveda sprejela resnico kopernikanstva in sama reinterpretirala Biblijo, toda šele, ko bo hipoteza dokazana in bo tako lahko postavljena kot fakt. Galilejevo odkritje faz Venere, neposredno pomeni le, da se ta vrti okrog Sonca, a to še vedno ni dovolj, da bi kopernikansko hipotezo lahko dokazali in jo zatrdili kot fakt, lahko se namreč okrog Sonca vrti le Venera, ne pa tudi Zemlja. Glavna težava premikajoče Zemlje je odsotnost vidne paralakse zvezd, torej razlike v položaju zvezd na nebu, ko se ta nahaja v različnih položajih glede na sonce, saj te ne moremo opaziti ne s prostim očesom ne z zgodnjimi teleskopi. Problem teorije pa je tudi neposredno izkustvo, ne občutimo sile gibanja Zemlje, ki mora biti, če se ta giblje, velikanska. Slednji problem drži za gibanji rotacije in revolucije, ki ju kasneje poenoti univerzalna teorija gravitacije in teorija nastanka sončnih sistemov iz meglic. Hipoteza gibajoče Zemlje sprva nasprotuje tako izkustvu čutov, kot opazovanjem , torej empiriji nasploh in postane sprejeta le zaradi razlogov a priori, a ker nismo empiristi, to ne pomeni, da je premik povsem arbitraren. Ne drži niti Osiandrova obravnava, saj Kopernikova hipoteza sprva ni niti koristna, za računanje namreč uporablja stare, netočne tabele in kmalu postane sprejet alternativni model Tycha Braheja, v katerem se planeti vrtijo okrog Sonca, Sonce pa okrog Zemlje. Kopernikanska teorija postavi helicoentrizem kot model univerzalne harmonije, večni red razmerij, ki omogoči, da se kozmos bere kot knjigo v jeziku matematike, a če matematika poskrbi, da je s pojavi mogoče računati, da so ti napovedljivi, nam ne da njihove razlage. Propadu stare paradigme nasprotujejo z razlogi, a napredovanje v heliocentrizem se ne zgodi poljubno, glede osnovne kozmologije pač ni dosti izbire, Zemlja miruje ali pa se premika. Predvsem na ravni načina razlage pa se dogaja sprememba, ki jo prinese znanstvena revolucija, pojavi namreč ne morejo biti več razloženi z aristoteljanskimi idejami in kot je običajno v zgodovini idej, se duh najprej vrne k Platonu. 

Ezoterični velikan Johannes Kepler, zaradi heterodoksije svojih teoloških nazorov ne more opravljati svojega poslanstva, a kmalu najde sintezo svoje nizkotne službe matematika in veličastnega poklica teologije – teološke ideje lahko izrazi v astronomiji, z združitvijo kozmologije in matematične astronomije. Bog se Keplerju razkriva skozi harmonijo popolnih matematičnih razmerij, sončni sistem si zamišlja kot eliptične orbite planetov okrog Sonca, ki tvorijo pravilna geometrična razmerja platonističnih oblik – strukturo kozmosa. Fakt te harmonije čistih razmerij, v teoriji, ki obdrži aristoteljansko epistemologijo, potrebuje dopolnilo učinkujočega vzroka, gre torej za ustvarjeno razmerje in zahte va stvarnika Boga geometra, ki kavzalnost priredi svojim idejam. Kepler kopernikansko hipotezo preuredi a priori, glede na metafizične in teološke razloge, hkrati pa upošteva nove podatke opazovanja Tycha Braheja in mora zaradi slučajne točnosti ujemanja m atematike zagovarjati prirejen kopernikanski model, matematika namreč še ni dovolj razvita, da bi bila lahko aplicirana točno tudi na Brahejev in Ptolemejev model. Obrat na katerem stoji sodobna znanost, je sam po sebi teološki, prav ker je scientia v tem času stvar teologije, a ne gre le za to, da obrat proizvede zgodovinska kontingenca, pač pa da v obratu kontingenca kot taka postane vključena v spoznanje. A kontingenca ne pomeni le empirije. Drugačna vsebina spoznanja spremeni razumevanje spoznanja sameg a, scientia še vedno obdrži aristoteljanska določila gotovega, nujnega spoznanja silogizmov, a ker za naravoslovje postane legitimen vir tudi empirija, postane problematična, empirija sama postati nujna in deterministična, ali pa mora biti scientia nasploh obravnavana skeptično.

##2. Zlata doba metafizike
 
Znanstveno revolucijo razumemo kot spremembo v naravoslovni filozofiji, a napredovanje spoznanja je odvisno predvsem od tega, da ta sprememba zmanjša obseg spiritualizma in zveča obseg naturalizma v razlagi. Ko trodelna sholastična slika postane dojeta kot nezadostna in naravoslovje ne more biti več razumljeno kot aristoteljanstvo, ga kmalu nasledi vrnitev epikurejstva. Epikurejstvo se vrne kot podatalni tok, ki povsem spremeni celotno duhovno pokrajino, s seboj prinese staro hipotezo atomizma v ontologiji in sproži probleme deterministizma in substanc, a hkrati obnovi tudi epikurejsko epistemologijo. S spremembo tipa razlage, se spreminjajo teoretski temelji: namesto boga, temelj vsebine vednosti postopo ma postaja narava – a ne nenkrat in ne v celoti. Leta 1631 Pierre Gassendi potrdi Keplerjevo napoved Merkurjevega prehoda med Zemljo in Soncem. Če Galileo prispeva k splošni anti - sholastični klimi duha, pa je Gassendi tisti, ki se aristoteljanstva loti
s pozitivno alternativo, v teoriji obudi pozabljene epikurejce in skupaj z ontologijo atomizma, obnovi njihovo empirično epistemologijo. Prevrat aristoteljanstva in platonizma, ki ga Epikur opravi z zatrditvijo resnice čutne zaznave, Gassendi ponovi v svoji dobi, a to pomeni, da je, tako kot je to pred tem veljalo za aristoteljanstvo, epikurejstvo deležno krščanske in teološke recepcije. Gassendi od epikurejcev prevzame pojmovanje hipotetičnosti in se zato lahko skeptično ogne polemični težavi izbire; tako hipoteza mirujoče Zemlje, kot hipoteza njenega gibanja sta resnični, saj sta obe skladni s fakti. Skepticizem in empirizem, zaradi katerega se Gassendi zoperstavlja Descartesu, ki vztraja na primatu gotovosti in razuma, se zdi naravna posledica novega naz ora filozofije narave, a je njen razlog prej Gassendijevo jezuitstvo, zahteva namreč prilagoditev krščanstvu, skepticizem pa je uporaben za to, da v novem odnosu do resnice pusti prostor za vero. Epistemologija ima svoje teoretske konsekvence in Gassendi v ontologiji zato potrebuje veliko večji vpliv boga, kot Descartes. Religija in filozofija sta v relativno kratkem času zamenjali mesti, religija je postala stvar vere, spoznanje pa filozofije. Podrobnosti spoznanja še niso določene, a že je vzpostavljena s odobna konstelacija duha, sestavljena iz dveh civilizacijskih stebrov. Refleksija o spoznanju je razpeta med poloma empirizma in racionalizma, ki se pojavita kot rešitve odnosa nujnosti in kontingence, zaradi česar scientia postane problematična; ni namreč gotovo ali moramo spoznanje obravnavati tradicionalno, kot nujne resnice in z vključitvijo empirije razširiti nujne resnice onkraj logike, ali pa je potrebno odpraviti kategorijo nujnosti iz resnice. Gotovost spoznanja ni le preostanek avtoritete s katero je Cerkev vključevala nauke v enotno polje spoznanja, pač pa je pojem gotovosti nujen za utemeljitev spoznanja, odnos med nujnostjo in empirijo pa zadeva tudi status matematike. Empirizem se odreče nujnosti v utemeljitvi spoznanja, ne pa njegovi razlagi, kar pomeni, da spoznanje določi kot osnovano na verovanju, racionalizem pa si nasprotno prizadeva za nujnost v spoznanju spoznanja. Rezultat antagonizmov obeh smeri je zlata doba znanosti metafizike. Vsebina splošne epistemologija prve znanosti je povsem prepletena s teologijo, vprašanje razlike med empirizmom in racionalizmom, pa se obravnavano v tem smislu pojavi kot izbira med deizmom in teizmom. Deizem, ki se skuša do idej razodetja prikopati skozi spoznanje narave zanemari svete tekste, in se približa panteizmu, teizem pa je soočen s konstruktivno nalogo. Če naj ne bo reakcionaren, mora nekako združiti oba načina spoznanja resnice, naravoslovje in duhovnost, znanost in religijo. Kljub temu, da so kristalnih sfere aristoteljanske kozmologije popokale ž
e z
odkritjem gorate lunine površine in opazovanji kometov, ki odpravijo razliko med supralunarnim in sublunarnim svetom, pa šele Newton odkrije pozitivno vsebino, ki lahko poenoti odkritja v novo sliko sveta. Ne gre za to, da bi bil Newton prvi, ki bi oblikoval teorijo, pač mesto univerzalne harmonije, ki ga je pred tem v razlagi zasedal bog, pripade zakonu. Novemu naravoslovju z Newtonom pripade resnica dejstev zaobsežena pod zakonom, ta pa vključuje razlog njihovega obstoja, torej razlog zakaj takšna dejstva in ne drugačna. Seveda tudi Keplerjeva teorija ne ostane pri opisu, predlaga, da je kozmična harmonija, ki jo opiše tretji zakon, posledica Sončevega magnetizma, ki naj bi vrtel planete okrog sebe, v Descartesovi kozmologiji pa ta naloga pripade vorteksom, a določila te harmonije so Božja razmerja, in tudi za Descaratesa gibanje vorteksov vsaj pasivno ohranja bog. Razlog harmonije  je do Newtona v teoriji vedno bog, ta je neposredni razlog obstoja, razlog tega, da nekaj obstaja tako in tako in je zato temelj faktov. Z Newtonom ta temelj ne postane mišljen nič manj teološko, a harmonija je lahko izražena v formi zakona, ter opisana z matematiko. Newton je empirist, a mu hipotetičnost ne zadostuje, zahteva, da je potrebno kopernikansko hipotezo obravnavati kot fakt. To  je mogoče, ker Cassinijeva opazovanja Jupitrovih in Saturnovih lun potrdijo Keplerjev tretji zakon, ki opisuje planetarno gibanje. Ker Keplerjev tretji zakon lahko izpeljemo iz Newtonovega zakona gravitacije, je slednja posredno empirično dokazana, in Newton lahko trdi, da ni več hipoteza, pač pa fakt. Resnica ni več izenačena z logiko, saj čutna zaznava postane legitimen vir , a ta vključitev vira čutne zanznave sproži imperativ po teoriji abstrakcije, torej po razlagi pridobivanja idej, to epikurejski empirizem obravnava kot čutno in jo je zato potrebno obravnavavati skeptično. Obnovljeni empirizem epikurejstva razume abstrakcijo s teorijo čutnih vtisov; naš um je kot glinena tablica, v katero se vtisnejo čutne zaznave, ti vtisi so hkrati vsebina abstrakcije in proces abstrahiranja iz zaznave v ideje. Tako pridobljene ideje se same razvrščajo po kriteriju podobnosti, saj podobni objekti pustijo podobne vtise. Ker se zaznave kljub podobnosti razlikujejo, pa so tako pridobljene ideje ned oločene, saj se različne meje posameznih predstav prekrivajo in mešajo v enotnosti ideje, ki kot tip vključuje vse posamezne primere zaznav. Ta nedoločenost idej zaznave pojmovana kot čutnost in je razlog naših zmot, saj mešanje mej onemogoči spoznanje pravih. Da se znebimo tega efekta čutnosti, je potrebna jasnost in razločnost idej, a če je problem kvalitativne narave, se stvari zapletejo. Če je namreč res, da iz zaznave izvemo več o tem kako objekti vplivajo na naše telo, kot pa
 
o objektih samih, je kvaliteta subjektivnosti tista, ki moti spoznavni proces, potrebno je torej, kot to stori Descartes, razlikovati med primarnimi lastnostmi objektov, kot razsežnost in gibanje, ki niso določeni s subjektivnostjo, ter sekundarnimi, kot barva in okus, ki so hkrati objektivne in subjektivne. A to pomeni, da čutnost ni le mešanje mej, pač pa ima lastno kvaliteto subjektivnosti, ki moti spoznavanje, tej pa se moramo ogniti, da se rešimo zavajanja čutnosti. To je mogoče le kolikor se lahko razum analitično loči od čutnosti, a da je tega zmožen, mora biti razum sam kvalitativno različen od čutnosti. Ker je razum raba pojmov, za racionaliste to pomeni, da so potrebni čisti pojmi; da se razum ogne zmotam čutnosti, potrebuje orodje a priori. Empiristi morajo po drugi stra ni zagovarjati Lockejev tip subjektivnosti, subjektivnost je tabula rasa, prazna tablica, čutnost nima določil kvalitete, ki bi motila zaznavo, toda tako ne moremo razločiti med objektivnostjo in subjektivnostjo. Locke postavi empirizem na temelju preprostih idej, ki jih subjektivnost dobi le iz izkustva in iz njih glede na asociacije sestavlja bolj kompleksne, a problem kvalitete čutnosti velja tudi za preproste ideje. Teorija abstrakcije je najproblematičnejši del epistemologije, ko umanjka, se ta zvede n a naivnost realizma v reprezentaciji, preprostost vrojenih idej, ki jih zagovarjajo nekateri racionalisti, na čiste kategorije Kantove transcendentalne filozofije, ali kategorije nečutne čutnosti kasnejšega transcendentalnega idealizma.

Tako empirizem, kot racionalizem v dobi razsvetljenstva ohrani razumevanje kreacije kot razloga bivanja, ki je odvisen od božje volje, zato pa ju ohrani tudi njuna sinteza. To sintezo prične Leibniz, ki se teistično zoperstavi Newtonovemu deizmu, spor je osnovan na razumeva nju prostora, a njegove konsekvence so epistemološke. Newton trdi, da je prostor absoluten in je del božjega uma, je sensorium dei, božja čutnost, ki lahko ohrani istost kvalitete objektivnosti in subjektivnosti, ki jo zahteva empirizem, atomi so tako razumljeni isto kot Lockove preproste ideje, kot nedeljive točke v brezdoločilnem mediju, ki tvori celoto sveta. Prazen prostor mora obstajati kot absoluten, da lahko tvori prostor v katerem so vsebovane stvari in je nujen za deistično vzpostavitev imanence bo ga.  Leibniz, ki skuša ohraniti teizem božje transcendence, na tem mestu napada newtonovce; trdi, da je prostor relativen in je posledica ustvarjenih substanc, ter zato bogu zunanji, saj bi bil drugače bog deljiv. Isti argument velja za subjektivnost obravnavano kot dušo, kar je nedeljivo je lahko le idealno in neprostorsko. S tem Leibniz odpre prostor kompromisa srednje poti v epistemologiji, Lockovo prazno subjektivnost čiste površine dopolni z idealnostjo subjektivnosti, razsežne atome in absolutni prosto r z mrežo monad. Minimalni dodatek subjektivne kvalitete, ki je ga omenja slavni Leibnizov stavek, ko pravi, da ni 'ničesar v intelektu, kar ne bi bilo poprej v čutih, razen intelekta samega', subjektivnosti doda globino. Obe smeri pa se v srečanju s substanciano metafiziko, ki nedeljivost vzpostavi na ravni atomov ali na vseh, zapleteta v probleme reprezentacije, teorija subjektivnosti pa tako postane temelj teorije abstrakcije. 

##3.Kristalne sfere transcendentalne filozofije
 
Newtonova teorija gravitacije je dokazana le posredno, a opazovanje kaže na probleme teorije: pojavljajo se nestabilnosti v gibanju Jupitra in Saturna. Newton dvomi, da imajo ti pojavi lahko matematično rešitev, razlaga se namreč dotika razloga bivanja, stabilnost sončnega sistema zato zahteva božjo intervencijo, v takšni meri kot je sončni sistem pojmovan kot harmonija. Po približno sto letih odkar Newton izda Matematična načela naravoslovja, Pierre - Simon de Laplace, ki si skupaj s Emanuelom Swedenborgom in Immanuelom Kantom deli zasluge za teorijo formacije zvezdnih sistemov iz meglic, naposled, kot se glasi zloglasni citat, ne potrebuje več hipoteze boga. Namesto večne harmonije matematičnih razmerij v sončnem sistemu vidi kaos, namesto čistih razmerij sistem ekvilibrijev, končnih harmonij, ki je sicer precej stabilen, a se spreminja in zato ne potrebuje več hipoteze boga na mestu kjer je Newtonova potrebovala, saj nujnost nadomesti kontingenca. S tem se fizika se ne ukvarja več z razlogom dejstev. A če se takrat spoznanje reši sp ritualizma svojih predpostavk v fiziki, epistemologija ne sledi, ter se tako kmalu vrne v funkcijo sholastike.
 
Kantov kopernikanski obrat v metafiziki omogoči analogon newtonovske znanosti, a obnovi čisto razliko med različnimi sferami človeške kulture, kar na področju epitemologije filozofijo spet zaveže funkciji sholastike. Neskončni epistemološki temelj, ki je v Kantovem obratu ohranjen kot bistven a nepoznaven, transcendentalno filozofijo približa empirizmu, ki si je v epistemologiji pustil prostor za v ero tako, da je dopustil prostor za spiritualističen tip razlage osnovane na smotrih. Ta se tako razpre kot prostor, v katerem so postavljeni stebri civilizacije, pripade pa mu preveč, celota spekulativnega dela spoznanja, etike in politike.
 
Kot primer distinkcije med temeljem in utemeljenim Kant v Novi razlagi uporabi mrke Jupitrovih lun: opazovanje mrkov nam pove, da svetloba potuje s končno hitrostjo, to izkustvo je razlog spoznanja, ni pa razlog bivanja, ne pove nam zakaj svetloba potuje s končno hitrostjo, ampak to izkustvo takšno končno hitrost predpostavlja. Odgovor na vprašanje »zakaj?« nam ni dan, a lahko ga oblikujemo v hipotezo, da pa je ta lahko dokazana, mora biti potrjena v neki vsebini. Problem metafizike je tako v tem, da večina njenih spekulacij nima dostopa do vsebine o kateri govori, saj govori o neskončnem temelju sveta, o bogu. Dogmatizem metafizike, ki se mu Kant zoperstavlja ima tako isti problem kot lune Jupitra – faktičnost. Izkustvo nam daje le razlog da je nekaj tako in tako, ne pa razloga zakaj je tako, daje razlog spoznanja, ne pa razloga bivanja oziroma spreminjanja in temelji teh vprašanj ostajajo končnemu umu nedostopni, vsaj iz opazovanj in negotovi v refleksiji. Razmerje med temljem in utemeljenim je osnovno za Kantovo filozofijo in služi za razlago bistvenih Kantovih distinkcij, naprimer med določujočo in reflektirajočo razsodno močjo, spontanostjo in receptivnostjo, principom in pravilom, idejo in pojmom, noumenom in fenomenom. Prav napako v pojmovanju tega razmerja Kantova kritika očita dogmatizmu racionalizma: gre torej za napako v utemeljitvi načela zadostnega razloga, ki ga slabši racionalisti utemeljujejo v logičnem načelu neprotislovnosti. S kritiko pa Kant zatrdi tudi nujnost utemeljitve načela v načelu identitete, kot ga je utemeljil Leibniz. A nasprotno od Leibniza, ki to čisto vsebino a priori najde v neskončnem umu boga, jo Kant najde v strukturi končne subjektivnosti. Na prvi pogled se zdi, da je Kantov obrat v epistemologiji nekaj povsem skladnega z idealnimi spremembami, ki se dogajajo v naravoslovju, neskončna večna harmonija temelja spoznanja, ki je bil prej obravnavan kot božji um, zamenja končna harmonija subjektivnosti, a še vedno gre za čisto harmonijo. Kant svojo teorijo oblikuje z refleksijo o najvišjem načelu racionalizma, načelu zadostnega razloga, ki trdi, da ima vse svoj razlog, načelo je bistveno metafizično, saj trdi tako epistemološko, da ima vse svojo razlago, kot, da za vsak dogodek obstaja razlog
 –
Christian Wolff in racionalizem, ki ga Kant
im
enuje dogmatizem, v utemeljitvah načela zadostnega razloga mešajo njegovo logično in realno rabo. Realna raba razuma je ključna za Kantovo predkritično filozofijo, njena zamejitev pa vzpostavi kritično. Napaka v utemeljitvi načela zadostnega razloga dogmatikov je bistveni del te utemeljitve in če hočemo načelo obdržati, ga je potrebno utemeljiti drugače. Kant trdi, da je načelo mogoče utemeljiti le vsebinsko, potrebujemo torej čisto vsebino, vsebino a priori, ki lahko predstavlja dejanski temelj principa identitete, na katerem lahko utemeljimo načelo zadostnega razloga. Kantova poanta, da načelo zadostnega razloga za utemeljitev potrebuje a priori vsebino, je Crusijeva. Gre za to, da mora biti a priori drugačne kvalitete, tako da se lahko razum kvalitativno razlikuje od čutnosti in se ogne njenim zmotam, logično načelo neprotislovnosti pa je analitično in ker nima lastne vsebine, ne zadosti nalogi. Kantova rešitev zagate je v tem, da vzpostavi transcendentalni idealizem v katerem se faktično spoznanje, ki je sinteza pojma in zora, ravna po a priori določilih subjektivnosti. Kopernikanski obrat zatrdi, da se predmeti izkustva ravnajo po spoznanju, ne obratno, in tako so naposled razvite skeptične konsekvence empirizma: subjektivnost je vpisana med čutno zaznavo in stvar samo, teorija abstrakcije pa postane povsem izenačena s teorijo subjektivnosti. Kantov kritični problem je hipotetičnost metafizike, ki ne more biti odpravljena, ker ni dan neskončni temelj o katerem govori. Kant se vpraša po razlogih te neod pravljivosti in trdi, da razlog obstoja ali postajanja ni dan, saj smo od tega neskončenga temelja povsem ločeni in zato ta temelj ni isti kot temelj našega spoznanja, torej mora biti to utemeljeno na drugem temelju, na končnem temelju subjektivnosti. A problem je v tem, da ta popolna razlika postane bistveno pozitivno določilo subjektivnosti, subjekt ni le privativno ločen od sveta, kot je ta sam na sebi in boga, ampak je ta razlika za subjektivnost konstitutivna, je določujoča negacija, ki postane v nadal jevanju
transcendentalne filozofije še pomembnejša. Razlika do neskončne harmonije nasebja in razlika do boga, ki tvori čisto, končno harmonijo subjektivnosti, je daleč od naravoslovne razlage v epistemologiji, a prav tako ne zadošča vrnitev v empirizem, saj je transcendentalna filozofija že posledica refleksije njegove nezadostnosti v teoriji abstrakcije. Težko je razumeti, kako bi lahko zavračali tako dedukcijo kot transcendentalno estetiko in analitiko Kantove teorije, kopernikanskemu obratu pa bi še vedno pripisovali gotovost. Odprava gibanja zvezd okrog Zemlje, ki prične odpravo kristalnih sfer, ki premikajo različne dele neba, je pogoj razvitja Newtonove kozmologije, ker se zvezde ne gibajo, ne potrebujejo lastne sfere, razliko med sublunarnim in supralunarnim svetom pa Newton nadomesti s teorijo univerzalne gravitacije. Znanost je razbila načelno, čisto razliko znotraj empirije, ki je nadnaravno postavljala v supralunarni svet nepokvarljive večnosti in nujnosti in je predstavljala teoretsko pojmovno blokado, ki je morala biti odpravljena za napredovanje znanosti. Ko znanost opravi s to razliko, se spremeni tudi metafizika: nujnost mora biti utemeljena drugače in substancialna metafizika je odgovor na to težavo. Razlika med pojavnostjo in substanco, je za racionaliste sama pojavna, kar napravi območje videza za popolnoma nedoločujoče in odvisno od sveta nujnosti. Kantov obrat obravnava to razliko resno in jo utemelji, tako zameji vpliv nujnosti in s tem tudi znanosti v pojavnost, tako da to popolnoma loči od nasebja. Ta ločitev počiva v gibanju subjektivnosti, ki se vrti okoli lastne osi, to gibanje subjektivnosti postane razumljeno kot temelj a priori spoznanja in zakoni tega gibanja naj bodo razumljeni, da Kantov kopernikanski obrat postane kaj več od hipoteze. A priori lahko vemo zgolj, kar smo sami položili v stvari, toda ker a priori obsega več od tega, kar smo položili v stvari, obstaja pojmovni presežek, ki giblje zgodovino metafizike. Ločitev presežka lažne dialektike od resničnih temeljev metafizike tako sestoji iz aktivnosti subjektivnosti: vse a priori gibanje je gibanje subjektivnosti, a ni vse gotovo. Spekulacija zato postane razumljena kot tisto, kar mora biti izničeno, hipotetičnost sodbe kopernikanskega obrata mora biti utemeljena v zakonih gibanja subjektivnosti, zakon pa postane način, kako razumeti a priori. Po dolgi dobi razpada Leibnizovega racionalizma v okolju nemškega pietizma, Kant vzpostavi tretjo izbiro med empirizmom in racionalizmom. Tretja pot filozofije je dosežena s kopernikanskim obratom, njen temelj pa je tretja izbira v pojmovanju prostora in časa, saj v transcendentalni filozofiji nista več ne absolutna, ne relativna, pač pa formi subjektivne čutnosti, metafizika zato izgubi temelj presoje med teizmom in deizmom. Tako je v metafiziki vzpostavljena tretja izbira med deizmom in teizmom negativno, kot agnosticizem, ki spoznanju odreče vsako legitimnost nad območjem verovanja in vzpostavi njegovo avtonomijo. Cena, ki jo Kant plača za vzpostavitev tretje poti v metafiziki, je primat verovanja pred spoznanjem nasploh, sistem kulture pa postane določen tako, da so smotri utemeljeni na verovanju uma. Filozofija je s tem po kratki dobi racionalizma spet v funkciji sholastike, odpravlja antagonizme med spoznanjem in vero, med resnico faktov in resnico spekulativnih hipotez, z novimi sredstvi transcendental ne epistemologije in ohranja moderno
transformacijo – razum in čutna zaznava odkrivata resnico faktov in vzpostavljata gotovo spoznanje, umu pa pripade verovanje, ki ostaja vedno hipotetično. Hipotetičnost tako postane primarna v epistemologiji nasploh in naše spoznanje je neutemeljeno, kolikor nima a posteriori vsebine čutne zaznave ali a priori vsebine razuma. Tako so lahko konkretno utemeljene znanstvene hipoteze in del epistemologije, a v razmerju do svojega temelja ostajajo nespoznavne in neutemeljene.  Interpretacije, ki postavljajo v središče Kantovega sistema razmerje med subjektivnostjo in objektivnostjo, ne opazijo, da ima epistemološko prednost hipoteza čistosti zorov in pojmov – ne krog, ki ga opiše gibanje subjektivnosti, pač pa os, na kateri se vrti. Čistost vpisana v subjektivnost vzpostavi nujnost potrebno za spoznanje, a ker s tem izvzame človeka iz vsebine spoznanja, postane temelj novega spiritualizma romantike. Kopernikanski obrat kljub temu, da spremeni paradigmo ostane vključen v prejšnjo, tako kot je Newtonov kozmos še vedno delno isti kozmos, kot Aristotelov, vse do Laplacejevega razbitja neskončne harmonije. Isto kot Newtonu, pa se zgodi Kantu in analogijo  je moč potegniti tudi glede pojmovanja temelja gibanja: zanj niso krive neskončne kristalne sfere onkraj spoznanja, pač pa se vrtimo okoli lastne osi, prostor in čas, pa sta razumljeni kot formi tega vrtenja. Teorija prostora in časa, ki ju Kant reducira v formi subjektivnosti sta načina kako je neskončna razlika subjektivnost od nasebja vpisana v subjektivnost samo, takšna teorija ontologije, podobno kot pred tem aristoteljanstvo, v ničemer ne pripomore k vsebini razumevanja prostora in časa, pač pa tvori epistemološko oviro v napredovanju njunega spoznanja. 


##4.Praznoverje sodobnosti
 
"Vsak naravoslovec, ki misli vsaj nekoliko konsistentno, bo najbrž, tako mislim, prišel do zaključka, da so vse zmožnosti, ki jih razumemo pod imenom duševnih aktivnosti, le funkcije možganskega tkiva; ali , grobo rečeno, da so misli v takšnem razmerju do možganov, kot je žolč do jeter ali seč do ledvic. Predpostavljati dušo, ki bi možgane uporabljala kot orodje, s katerim lahko počne kar hoče, je popoln nesmisel."

Spor o materializmu je zadnji udarec umirajoči znanosti metafizike, ki umre skupaj s Heglom. Po sporu se zdi vsak diskurz o znanosti metafizike anahronizem in v teoriji pomeni še večjo oddaljenost naravoslovja od metafizike in epistemologije, ki jo vključuje. Premena duha zatrdi enačaj med naravoslovjem in empirizmom, ter sproži neo - kantovsko obuditev transcendentalne filozofije, ki še dodatno loči filozofijo od naravoslovja znanosti. Analogno času racionalizma, ko je metafizika de facto prenehala biti kraljica znanosti in so se empirične znanosti osamosvojijle izpod njenega jarma, pomeni konec znanosti metafizike odpravo njene znanstvene forme, ki povzroči razcvet faktične metafizike, osvobojene tradicije in razuma.

 18. septembra leta 1854 se v Göttingenu prične križarski pohod proti materializmu, ki določi kompozicijo teorije druge polovice 19. stoletja in sodobne teorije. Rudolf Wagner, anatomist in fiziolog, naslovi javnost na združenju nemških naravoslovcev in zdravnikov v Göttingenu, a namesto običajne tematike naravoslovja, v svojem govoru obravnava vprašanje izvora človeka, ter usodo duše po smrti. Trdi, da od znanosti sam ni mogel pridobiti nobenih idej, ki bi spodbijale resnico razodetja. Čeprav seveda obstajajo znanstveniki, ki postavljajo hipoteze o izvoru človeka, kot naprimer Karl Vogt, ki trdi da imajo različne rase različne izvore, so to gole spekulacije, saj so brez vsake gotovosti in zato sploh niso znanstvene hipoteze. Wagner zagovarja osnovno dvojnost resnice, razumevanje resnice, kot je ta razumljena v protestantizmu in pietizmu, ki tvorita horizont oblikovanja ironične ga odnosa do resnice.
 
Karl Vogt je naravoslovec, v ki si dopisuje z Darwinom in pomaga pri prevodih, je tudi politični radikal, v štiridesetih letih 19. stoletja, se v Parizu druži z Bakuninom in Proudhonom in je zaradi sodelovanja v spodleteli revoluciji 1848, izgnan. Ker je v izgnanstvu, ga Wagnerjev napad zadane še bolj, saj se ne more zagovarjati. Vogt se z Wagnerjem domeni za javno debato o vprašanju materialnosti duše, a jo slednji v zadnjem hipu, zaradi 'nepričakovanega prehlada', odpove in se ogn e boju, ki ga je sam pričel. Vogt takšnega pobega ne dopusti in leta 1855 izda knjigo Praznoverje in znanost , kjer Wagnerja izpostavlja kot primer najslabše v znanosti, mešanice znanosti in vraževerja, ki raziskavo omejuje z arbitrarnostjo prepričanj. Vogt izpostavi arbitrarnost zamejitve različnih sfer resnice, arbitrarnost popolne razlike območij spoznanja in vere, znanosti in religije in zatrdi, da noben konsistenten naravoslovec ne more verjeti dogmam religije. Znanost ima teoretske implikacije in jasn o je, da kolikor lahko navežemo dušo in mišljenje na delovanje možganov, tako, da so kognitivne funkcije osnovane na kavzalnosti fizičnih procesov možganov, ne moremo ohraniti tradicionalne ideje nesmrtne duše. Kljub temu, da je Wagnerjev odnos do resnice še danes precej pogost, pa je takšna razporeditev zamejenih sfer resnice legitimna le, kolikor kreacija sama ni objekt empirične znanosti, tako da lahko spoznanje izvorov in spoznanje kreacije ostane stvar spekulacije. Takšna znanost pa ne traja več do lgo, njen konec nastopi že čez pet let po Göttingenu, saj 1859 Darwin objavi O izvoru vrst in postane 'Newton travnate bilke', ki ga Kantova transcendentalna filozofija ne dopušča. Darwin pomeni novo paradigmo znanosti, raziskavo obrne v preiskavo izvorov in kreacije, torej na teritorij, ki  je pred tem pripadal teološki ali teleološki metafizični spekulaciji. Prejšnja paradigma, ki je temeljila na modelu newtonovske fizike, je za svoj objekt postavljala le odkrivanje zakonov, mehanizmov delovanja in analize elementov, z Darwinom pa kreacija, skupaj s kategorijo izvora, postane objekt empirične znanosti. Ta vključitev je nekaj radikalno novega, pomeni pričetek sodobne znanosti in glede razumevanja pomeni paradigmatsko teoretsko razliko, saj se je takšna vključitev, še slabih sto let pred tem, Kantu zdela povsem nemogoča. Spor o materializmu tvori recepcijo obnove transcendentalne filozofije, a hkrati začrta osnovne očrte moderne teorije, ki ostaja v abstraktnih momentih nespremenjena še danes. Spor, ki ga sproži Wagner, ima za svojo tarčo še povsem spekulativne biološke teze Karla Vogta in krepitev materialistične misli, ki se oblikuje kot reakcija na razpad idealizma po Heglovi smrti, ki proizvede množico schellingovskih organicističnih idealizmov, ki skušajo obdržati resnico sinteze spiritualizma in naturalizma.
 
Rudolf Hermann Lotze se trudi ogniti polemiki, a je v spor vpleten že od samega začetka, Wagner se namreč nanj, čeprav implicitno, sklicuje že v govoru. Nekaj časa se Lotze še lahko ogiba polemiki, tako, kot se je dobrih sto let pred tem polemike o spinozizmu ogibal Kant, a kmalu postane vključen vanjo. Z Lotzejem ni nič drugače; Heinrich Czolbe, ki pograbi priliko razplamtele polemike, v Novem prikazu senzualizma kritizira prejšnje materializme Feurbacha, Moleschotta, Büchnerja in Vogta, češ da so bili ti preveč nedoločeni in se sami znajdejo v bližini idealizma, njihov pojem materije, pa zato ni bistveno različen od pojma duha. Slednjo poatno naj bi Czolbe spoznal prav ob branju Lotzeja, saj ta za govarja nujno sopripadnost idealizma in materializma, tako pa razlaga, da pojmi materialistov nimajo smisla, ker so sooblikovani s pojmi idealizma in se svojega konteksta ne morejo znebiti, še posebej pa ga navduši Lotzjeva kritika vitalizma. Kar Lotze eksplicira kot problem teorije, Czolbe bere kot imperativ; materializem je potrebno osnovati na čutnosti in se znebiti vseh pojmov, ki se dotikajo nadčutnega. Czolbe epistemologijo zvede na empirizem, ki mora vse pojme razložiti v njihovi genezi iz izkustva, takšen empirizem je osnova materializma, ker pa je potrebno vse nadčutno izključiti tudi iz ontologije, pa to pomeni izključitev vsega časovnega in spremenljivega, ontologijo, kjer so vse kvalitete hkrati objektivne in večne. Czolbe poudari, da bi bil Lotze tudi sam materialist, ko bi potegnil konsekvence svojih lastnih razmišljanj, takšne refutacije in obtožb, pa Lotze ni mogel več dopustiti. Kot reakcijo napiše recenzijo Novega prikaza senzualizma in ugovarja odpravi vsega nadčutnega, ponavlja Kantove ugovore, problem kopernikanskega obrata, da nujnosti ne moremo najti v izkustvu in pa dejstvo, da empirizem ne more razložiti nedeljivosti zavesti, ter osebne perspektive. Ta odgovor materializmu, ki še enkrat zatrdi poante kritičnih momentov transcendentalne filozofije, jo ponovi, tokrat v drugačni, posodobljeni obliki, ki je že povsem ločena tako od Kantovega uvida, kot rešitve, saj je s ponovitvijo odrezana od konteksta racionalizma in navezana na kontekst spora o materializmu.
Spor obnovi stare probleme transcendentalne filozofije, zato postopoma kantovstvo spet postane vedno bolj zanimivo. Otto Liebmann leta 1865 v Kant in epigoni obnovi in kritizira razvoj pokantovske filozofije in zaključi s sklepom „ Es muss auf Kant züruckgegangen werden.“ . Njegov klic po vrnitvi k Kantu sliši Friedrich Albert Lange in v Zgodovina materializma in kritika njegove sodobne pomembnosti kritizira novi materializem Vogta in Feuerbacha iz Kantove zamejitve spoznanja na fenomene. Lange nasprotuje materializmu in idealizmu, ker nelegitimno govorita onkraj fenomenalne sfere. Da se izognemo nesmislom metafizike, ki še vedno vztraja, je potrebna obnova projekta; “... k kateremu se toliko poštenih raziskovalcev vrača, da bi, kjer je to mogoče, opravili, kar  je Kant napravil le napol: izničenje metafizike.“ Porušena je hierahija med spoznanjem in verovanjem in dojeta sta kot fenomena iste ravni. Nič čudnega torej ni, da Lotze utemelji svojo distinkcijo med eksistenco in vrednostjo (naj bo ta legitimnost, veljavnost ali pom en), ki jo kasnejša filozofija tako rada uporablja, v božjem umu osebnosti boga. Deizem razsvetljenstva in romantike, se počasi izteče nazaj v tradicionalni teizem, metafizična utemeljitev smotrov kulture in z njo refleksija o njih, pa odstopi mesto verova nju. Z vrnitvijo k Kantu, je obnovljena njegova poanta, ki verovanje uma obravnava kot temelj razlik v zmožnostih in s tem verovanje uma kot izhodišče resnice. Verovanja uma zasede mesto utemeljitve nasploh in jo hkrati strukturno ukine, s tem pa je ukinjena metafizika, ki je pretendirala na utemeljitev spoznanja. Lotze, po schellingovski kritiki Hegla, ne more več sprejemati Kantovega kopernikanskega obrata, saj izkustvo, po tem ko zatrdimo popolno razliko logike in eksistence, ne more imeti nič več opraviti z a priori, niti ta ne more biti njegov pogoj. Območje faktov je območje empirije, ki lahko v celoti postane objekt pozitivne znanosti, območje epistemologije pa je razdeljeno na veljavnost sodb, ki je objekt logike in ostale moduse vrednosti, kamor logika ne seže več. Kar je odpravljeno, je epistemološka teorija abstrakcije, ker pa je hrati kreacija razrešena apriornosti, postane takšna paradigma primerna za novo znanost, ki zahteva empirično spoznanje kreacije in izvorov, a znanost ostane brez razlogov in religija skuša ohraniti svojo tradicionalno sebino. Kdor vidi v neo-
kantovski opustitvi metafizike napredovanje meša fakte z razlogi, ter napačno oceni izbiro; ne izbiramo namreč med utemeljitvijo in neutemeljitvijo, saj so utemeljitve same faktične, vsa izbira je med njihovo izboljšavo in tem, da jih prepustimo kontingenci mnenja. Slednja izbira je izbira moderne dobe, ki pozdravlja opustitev metafizike iz ponižnosti razuma, takšno opustitev obravnava kot napredovanje in tako omogoči, da njeno mesto za sede praznoverje. 

##5.Konec tradicije
 
Ko je tehnologija omogočila novo in drugačno srečanje s kontingenco narave, je to zmotilo sliko sveta osnovano na prejšnji empiriji, ki je je bila teorija vajena že tisočletja. Odkritje Jupitrovih lun, ki ni moglo biti vključeno v prejšnjo sliko sveta, je najprej zamajalo staro, stare ideje so morale propasti in zamenjati so jih morale nove. Bistvena sprememba pa ni v vsebini spoznanja, niti v njegovi matematiziciji, pač pa v spremembi na ravni refleksije, ki spremeni vsebino spoznanja spoznanja. Negacija aristoteljanstva, ne heliocentrizem, predstavlja bistveno vsebino spremembe, ki jo povzroči odkritje Juptirovih lun, a uveljavljene ideje razpadajo počasi in še vedno odmeva v današnjem odnosu do resnice.

Preosta nek tega razpada je Feymanove ponižnosti uma v odnosu do resnice, ki pomeni redukcijo tisočletij tradicije teorije na 'malo domišljije in mišljenja'. Postopno razsrediščenje vesolja, s seboj potegne razsredišenje v spoznanju, s tem pa propada središčna vloga tradicije. Sodobne antagonizme duha lahko obravnavamo kot reakcije na ta propad, reakcije, ki si naložijo nalogo njegove odprave, a naloga je jalova, predvsem zato, ker so tradicionalna sredstva ohranitve tradicije neuporabna. Sodobni določili duha, cinizem in fideizem, sta dve plati kovanca ironije, dve plati sodobnega praznoverja v odnosu do resnice nasploh, ki človeško abstrakcijo obravnava neproblematično in neobremenjeno lebdi v mediju verovanja. Ker ne razume abstrakcije, jo razume kot preprosto razliko in si predstavlja, da ta za vedno ločuje človeško spoznanje od resnice, lastnosti abstrakcije, pa prav ker jih ne razume kot lastnosti abstrakcije, vpisuje v stvar samo. Fundamentalistične argumente proti evoluciji moramo tako obravnavati kot napačne na natanko isti način, kot argumente božjega izbiranja konstant, za katerega bolj umirjeni fundamentalisti trdijo, češ da omogoči kompleksnosti našega vesolja. Kljub temu da se razlikuje vsebina božjega poseganja, govorijo o istem, namreč o razlogu bivanja. Razlog bivanja, razumljen kot nekaj onkraj subjektivnosti, neskončni temelj harmonije in kar je še podobnih vpisov kategorije a priori v ontologijo, je, kolikor razlaga nujnost, zastarel že od Laplacea in kolikor razlaga kreacijo, že od Darwina dalje. Le ker se v času, ko kreacija postane obravnavana naravoslovno, oblikuje popoln enačaj med naravoslovjem in empirizmom, je lahko odsotnost refleksije obdržala preostanke takšnega starodavnega pojmovanja resnice. Ker je naravoslovje reducirano na materializem in se temu filozofija upre le sholastično, torej z vrnitvijo k transcendentalni filozofiji, mora sodobno praznoverje metafiziko negirati vsakič, ko se ta vrne kot teologija. Znanost se določi kot empirizem, a le ker ji v dobi ko se to zgodi, ta lahko dobro služi, a časi uporabnosti empirizma se končujejo. Jasno postaja, da znanstveno negiranje ni nikoli uspešno, nezadostnosti sodobne konstelacije pa zato lahko razreši le odprava vzpostavljenega enačaja med naravoslovjem in empirizmom, na katerem sloni. Sodobni materializem, empirizem ter atomizem, ki ga vzpostavi 19. stoletje, je druga stran kovanca sodobnih fideizmov, saj takšno naravoslovje negira duhovnost nasploh in zato preprečuje njeno naravoslovno razlago.
 
 
Potrebno je poudariti sodobnost fenomenov fundamentalizma, a delamo napako, ko jih obravnavamo kot povsem sodobne – bistveno so namreč vsi ti fenomeni določeni prav z nekim starodavnim odnosom do resnice. Odnos do resnice, ki kot svoj temelj zahteva nujnost vsebine, jo bodisi najde kot dogmatično zatrjen razlog bivanja bodisi se skeptično odpove njegovemu spoznanju, a ga obdrži za temelj resnice. Oba načina ohranjata bistveno vlogo razloga bivanja vpisanega v naravo samo in tako kot svojo vsebino lahko dobita le teološko praznoverje božje vpletenosti v svet, torej čudež. Razlika subjektivnosti in resnice osnovane na skritem razlogu bivanja, prav ker je zamišljena kot popolna, ne more biti presežena drugače kot z verovanjem, ta odnos ironije, je zato razlog fideizma, saj določi verjetje kot temelj odnosa do resnice. Konec tradicije temelji na neuporabnosti tradicionalnih sredstev, a ta v strahu pred izumrtjem pograbi nova: religija razširja svoje nauke v šolah, se opredeljuje kot kulturni boj, ali maskira v politične interese. Če lahko razum emo nepomembnost te problematike za znanost in njeno vsebino, ter religiozni strah pred izumrtjem, pa filozofija za svojo sholastično vlogo, ki si jo v sodobnosti izbere sama, nima nikarkšnega opravičila več. Ko se v polemikah med znanostjo in religijo postavlja na predpostavljeno višjo, zunanjo in tretjo pozicijo, ki ju že vnaprej obravnava kot faktično različni sferi in plavajoča na oblačku spiritualizma kritizira znanost, se odpove kritični nalogi vzpostavljanja njune razlike. Vera v to, da obstaja nek razlog, ki naj osmisli celoto sveta, pa čeprav neznan, je ista vera, ki se povpraša po stavku, ki naj osmisli celoto vsebine spoznanja. Te vere ne premoremo več, zato sodobno nalogo filozofije razumemo kot vrnitev v kritično filozofijo, a ta ne more več ostati transcendentalna. Potrebna je obnova metafizike, njeno očiščenje, ki iz nje izloči vse vplive spiritualizma, kar pa ni mogoče, dokler naturalizem enačimo z empirizmom. Takšno preoblikovanje je pogoj, da bi epistemološka teorija dosegla to, kar je fizika dosegla že stoletja nazaj z Laplaceom, torej odstranitev spiritualizma razloga bivanja iz razlage. Ker Kantov kopernikanski obrat, že sam po sebi ohrani odnos do tega neskončnega ontološkega temelja, potrebujemo nov tip epistemologije, ki
spoznanja n e podredi verovanju in vsebine spoznanja ne utemeljuje v teologiji. Ključna mesta, kjer naravoslovna epistemologija zahteva naturalizem razlage, sta obravnava načela zadostnega razloga, ter teorija abstrakcije, ki vključuje razlago a priori, kar je mogoče le, kolikor je teorija abstrakcije razločena od teorije subjektivnosti, česar ni zmožen ne empirizem, ne transcendentalna filozofija, ne fenomenologija. Potreben je racionalizem, ki teorije abstrakcije ne razume ontološko in za razlago a priori ne potrebuje nedeljivosti duš, vrojenih idej, teodicej ali ontologij čiste harmonije. Naloga razuma je vzpostavljanje razlike in odstranjevanje vplivov vseh tipov spiritualizma iz razlage, seveda tudi ateističnih v katere se tako spontano spreminja popularna znanost.  
A kar velja za metafiziko, lahko priporočimo tudi teologiji, da bi bila v skladu z razumom, bi se morala sama odpovedati pretenzijam po metafizičnem spoznanju, se zoperstaviti praznoverju empirične vsebine verovanja, kot je verjetje v preroke, razodetja in izročila, ter odstraniti pojem svetega iz vseh tipov razlag, z lastno odpovedjo razlagi nasploh. Tako kot spoznanje, mora verovanje odpraviti svojo tradicionalno utemeljitev na razlogu bivanja in se umakniti v popolno in prazno transcendenco.
 


# Literatura:

- Bardi J. S. , The Calculus Wars, Newton, Leibniz and the Greatest Mathematical Clash of All Time, Thunder's Mouth Press, New York, 2006
 
- Beiser F. C., The German Historicist Tradition, Oxford University Press, New York, 2009
 
- Beiser F. C., German Idealism, The Struggle against Subjectivism, 1781 – 1801, Harvard
 
- Friedman M., Kant and the Exact Sciences, Harvard University Press, Cambridge, 1998
 
- Friedman M., A parting of the Ways, Carnap, Cassirer, and Heidegger, Open Court, Chicago, 2000
 
- Giovanelli M., Reality and Negation Kant's Principle of Anticipations of Perception, An Investiagation of its Impact on the Post Kantian Debate, Springer, London, 2011
 
- Goldenbaum U. in Jesseph D., Infinitesimal Differences, Contraversies between Leibniz and his Contemporaries, Walter de Gruvter, Beriln, 2008
 
- Heidegger M., Kant and the Problem of Metaphysics, Indiana University Press, Bloomington, 1973
 
- Israel J. I., Radical Enlightenment: Philosophy and the Making of Modernity 1650 1750, Oxford University Press Inc., New York 2001
 
- Israel J. I., Enlightenment Contested: Philosophy, Modernity, and the Emancipation of Man 1670 1750, Oxford University Press, New York 2006
 
- Kant I., Kritika razsodne moči, Založba ZRC, ZRC SAZU, Ljubljana, 1999
 
- Kant I., Predkritični spisi, Založba ZRC, ZRC SAZU, Ljubljana 2010
 
- Kant I., Kritika čistega uma 1/4, Društvo za teoretsko psihoanalizo, Ljubljana, 2001
 
- Leibniz G. W., New Essays on Human Understanding, Translated from the original Latin, French, and German, with notes by Alfred Gideon Langey, The Macmillan Company, London, 1896
 
- Liebmann O., Kant und die Epigonen, zvezek II, Reuther & Reichard, Berlin, 1912
 
